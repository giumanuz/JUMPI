IL BWR MARINO
di Giuseppe Zamparo

LA COMMISSIONE per l'Energia Atomica
(AEC) e la « Maritime Administration »
(MA) del Ministero del Commercio degli
Stati Uniti annunciarono nel marzo del 1958
che la George G. Sharp, Inc., in qualità di archi-
tetti navali, e la General Electric Company, qua-
le esperta della parte nucleare, erano state pre-
scelte per studiare la conversione, da conven-
zionale a nucleare, della petroliera « American
Explorer » del tipo T-5 di 22500 DWT (por-
tata lorda) capace di un carico di 180 000 barili
e progettata per una velocità normale di 20 nodi
a 20.000 SHP (cavalli asse).
Mentre, dopo il varo, la nave attendeva che si
decidesse il tipo di apparato propulsore che le
avrebbe dato vita, il Congresso Americano riget-
tava una prima richiesta di fondi, pari a 7,1
milioni di dollari per il reattore, ed una succes-
siva di 9 milioni di dollari per lo stesso reattore
e la conversione dello scafo. Bocciata in questa
proposta, per mancanza di fondi federali, la
AEC-MA sta curando ora il progetto per una
petroliera nucleare di 60-80 000 tonn. È spe-
rabile che lo studio economico riferito ad una
nave di maggiore tonnellaggio appaia più al-
lettante anche agli amministratori governativi e
che finalmente quei piani e programmi sugge-
riti, proposti, vagliati, mutati, riconsiderati e
confrontati sin dal lontano 7 novembre 1955
prendano consistenza.
Si può dire che il tipo di reattore, che oggi più
di ogni altro appare di vantaggiosa ed imme-
diata applicazione, è quello ad acqua ad ebol-
lizione. Esso presenta indubbi vantaggi rispetto
al reattore ad acqua pressurizzata (PWR) sia
per quanto riguarda la sua stessa realizzazione
ed il suo autocontrollo, sia per il costo relativo.
È difficile però confrontare più da vicino i
due sistemi perché mentre il PWR può essere
identificato nel ciclo impiegato per il sommergi-
bile « Nautilus », il BWR (boiling water reactor)
consente, a partire dal EBWR (experimental
boiling water reactor) che sta dando ad Argonne
risultati sorprendenti, l'uso di cicli di diversa
concezione.
Il BWR, come inteso nei diversi progetti pre-
parati dall'industria americana, può essere del
tipo:
a) a ciclo diretto (fig. 1)
b) a ciclo indiretto (fig. 2)
c) a ciclo duale, che a sua volta può distin-
guersi in:
I) ciclo duale, propriamente detto (fig. 3)
II) ciclo a vaporizzazione secondaria per espan-
sione (fig. 4).
Un reattore ad acqua ad ebollizione può fun-
zionare:
1) ad acqua naturale e/o acqua pesante
2) con moderatore a livello costante od a livello
variabile (fig. 5)
3) a circolazione naturale od a circolazione for-
zata
4) con uranio od ossido di uranio di vario arric-
chimento e con o senza ossido di torio
5) con o senza surriscaldatore.
Il primo reattore ad acqua ad ebollizione con-
siderato per la propulsione nucleare di una
petroliera fu quello presentato sotto forma di
progetto dall'AMF Atomics, Inc., alla « Ma-
ritime Administration »: avrebbe dovuto rappre-
sentare l'apparato motore di una petroliera
della classe « W. Alton Jones » di 38 000 DWT,
ed era previsto come un reattore ad acqua ad
ebollizione del tipo a ciclo chiuso, cioè indi-
retto. Esso era ritenuto come un sistema nu-
cleare di concetto avanzato sia rispetto allo
EBWR del Laboratorio Nazionale della AEC
ad Argonne, che è a ciclo diretto, e per il quale
si temeva, allora, che il vapore radioattivo do-
vesse nuocere alla turbina e sollevare troppi
problemi di schermatura biologica, sia rispetto
ad altri del tipo PWR, cioè ad acqua pressu-
rizzata. L'AMF Atomics aveva sviluppato que-
sto progetto in due varianti: in una versione
veniva introdotto del vapore saturo nella tur-
bina, nell'altra del vapore surriscaldato affer-
mando che in genere questo sistema nucleare,
raffrontato ad uno del tipo PWR di uguale po-
tenza, consentiva un minore investimento di
capitali ed un più alto rendimento dell'im-
pianto. In particolare, nel caso del ciclo con
vapore saturo, la capacità di carico annuale
della nave sarebbe stata circa del 10 % mag-
giore di quella di una petroliera uguale a pro-
pulsione convenzionale, ed il costo totale di
esercizio della petroliera nucleare sarebbe au-
mentato di circa il 10 %.
Il vantaggio, che questo sistema nucleare pre-
sentava rispetto agli altri, dipendeva in parte
dall'uso di componenti del ciclo che sono propri
ad impianti convenzionali. Difatti tutte le parti
del circuito secondario sono disponibili sul mer-
cato delle apparecchiature marittime usuali e
solo quelle del circuito primario del vapore
dovevano essere progettate e costruite. La scelta
tra l'impiego di vapore saturo o surriscaldato
veniva rimessa al risultato di un più accurato
studio successivo che doveva esaminare anche
altri problemi e preparare i dati su cui l'indu-
stria privata avrebbe, poi, basato i preventivi
di spesa da sottoporre alla « Maritime Admi-
nistration ». Robert W. & Robert C. Morrel,
architetti navali di New York, assistevano
l'AMF Atomics in questo progetto.
Sarebbe interessante poter esporre in modo più
dettagliato lo sviluppo di questo studio, ma lo
spazio qui non lo consente. Si riassumerà, in-
vece, il concetto finale dell'impianto proposto
per la nave da 38 000 DWT.
Esso consiste in un ciclo indiretto, la cui parte
primaria contiene il vapore saturo generato nel
reattore, mentre la secondaria fornisce vapore
non-radioattivo alla turbina di propulsione e
ai turbogeneratori.
Il reattore ha un « core », che è la sua parte
centrale, moderato e raffreddato ad acqua na-
turale, e costituito da 5488 barre cilindriche di
combustibile suddivise in 112 raggruppamenti.
Una miscela di UO2-ThO2, è stata scelta come
combustibile per il vantaggioso costo di eser-
cizio, per la sua stabilità sotto irradiazioni, per-
ché chimicamente inerte all'acqua ed al vapore,
perché isotropica durante il processo di fabbri-
cazione, ed infine per la sua stabilità di fase
sino al punto di liquefazione. In un reattore
il cui combustibile è torio, data l'alta condu-
tività termica e l'assenza del cambiamento di
fase di questo elemento si può pervenire a den-
sità di potenza molto elevata. Le percentuali di
uranio (UO2), torio (ThO2) ed ossido di torio
sono rispettivamente fissate a 24,5 %, 12 %
e 0,5 %. Per l'incamiciatura del combustibile,
come materiale di struttura della parte attiva
del core, le cui dimensioni medie sono 140 cm
di diametro e 152 cm di altezza, è usato
Zircaloy-2. Un totale di 16 barre di controllo a
forma di croce, delle quali quattro centrali di
afnio e le altre di acciaio inossidabile al boro,
disposte verso l'esterno, possono controllare un
eccesso di reattività pari a circa il 23 %. La
massa critica è fornita approssimativamente da
110 kg di U-235. Il meccanismo di movimento
delle barre di controllo è disposto al di sotto
del serbatoio del reattore. E ciò per diverse
ragioni:
1) facilità di rimozione del core
2) flusso del vapore non ostacolato
3) probabilità di una più prolungata resistenza
del materiale in acqua bollente piuttosto che in
ambiente di vapore.
La principale funzione di questo meccanismo di
controllo è quella di regolare la reattività del
reattore variando verticalmente la posizione di
una o più barre in seno al core. Il movimento
deve essere tale da permettere immediate e vo-
lendo anche minime variazioni di posizione delle
barre e ciò sia con comando a mano sia con
comando automatico. Queste variazioni possono
essere necessarie durante l'avviamento del reat-
tore, nel quale caso la variabile da controllare
è rappresentata dal flusso neutronico; oppure
per mantenere la potenza costante, a motivo di
un mutamento nella concentrazione del combu-
stibile, dello xeno e di altri prodotti di fissione;
o ancora in seguito ad altre cause proprie al-
l'applicazione marina di un reattore ad acqua
ad ebollizione e che generalmente non si incon-
trano nel caso delle centrali funzionanti a terra.
Certamente i peggiori inconvenienti che pos-
sono verificarsi in un apparato motore nucleare
sono il brusco scatto della turbina dovuto a
fuoriuscita dell'elica in mare grosso, la perdita
di vuoto nel condensatore, l'insufficiente lubrifi-
cazione, ecc. La manovra stessa della nave im-
pone al reattore un carico variabile ed al sistema
di controllo un'insolita fatica. Dal punto di vista
nucleare, però, il controllo del sistema BWR
non ne risente.
Le possibili conseguenze del rullio e beccheggio
per una nave dotata di un BWR sono state mo-
tivo di vasta analisi. Il movimento di questa
nave, e di conseguenza dell'apparato motore
nucleare, influisce sulla densità del moderatore
e sulla reattività e stabilità del reattore. Per
evitare che la reattività venga sensibilmente
mutata con l'inclinazione assunta dal reattore,
lo spessore del moderatore - cioè del riflet-
tore - al di sopra del core è mantenuto ad un
certo livello. Le caratteristiche di autocon-
trollo, intrinseche ad un BWR, consentono di
conservare invariata nel core la frazione media
di vapore o di vuoto, quando l'esercizio del reat-
tore avviene a pressione costante. Allorché il
reattore è in posizione inclinata, la frazione di
vapore è essenzialmente immutata, mentre è
ridotta la forza motrice impressa al fluido nel
circuito. Da qui il vantaggio di adottare la cir-
colazione forzata, anche se aumenta il costo
dell'impianto. La potenza generata dal reattore,
e da questo prelevata, è ridotta con il diminuire
della ricircolazione del fluido. Come conse-
guenza, a seguito del rullio e beccheggio, la
potenza del reattore dovrebbe oscillare attorno
ad un certo livello di equilibrio. La frequenza
delle oscillazioni sarebbe in funzione della fre-
quenza del movimento della nave: il rullio da-
rebbe origine alla perturbazione predominante.
Qualora queste oscillazioni di potenza non
fossero sufficientemente assorbite dal duomo di
vapore al di sopra del core e dagli scambia-
tori di calore e siano presenti pure in turbina,
sarà con l'uso di uno scarico automatico varia-
bile del vapore piuttosto che con le barre di
controllo che esse verranno eliminate. Uno stu-
dio sperimentale dovrebbe possibilmente essere
dedicato a questa analisi sviluppata per il
BWR sotto l'effetto di mare grosso. Difatti,
anche se i risultati di questo studio come si
spera sono soddisfacenti, l'importanza degli
effetti di un'accelerazione verticale del fluido e
dell'inclinazione meriterebbero una verifica
pratica.
In relazione ai possibili perturbamenti accen-
nati, il sistema di controllo del reattore deve
essere capace di regolare e mantenere la po-
tenza di uscita del reattore entro determinati
limiti, in dipendenza di un cambiamento
della reattività, sia in funzione delle caratteristiche
dei materiali impiegati a determinate
condizioni di temperatura e pressione, sia per
quanto riguarda le varianti dovute alle manovre
della nave, sia infine per quanto riguarda la
sicurezza dell'impianto e dell'equipaggio. Un al-
tro fattore che può logicamente influenzare la
scelta del sistema di controllo di un BWR è
quello economico.
I tre schemi basilari di controllo, che furono
suggeriti, consentono di mantenere nel ciclo le
seguenti condizioni:
1) pressione del vapore primario e secondario
costante
2) pressione del vapore primario costante e del
vapore secondario variabile
3) pressione del vapore primario variabile e
del vapore secondario costante.
Ciascuno di essi è brevemente più sotto espo-
sto ed illustrato dai relativi schemi e grafici
i quali danno la variazione della pressione del
vapore primario e secondario in funzione della
potenza erogata.
Il primo schema (fig. 6) è fornito di uno scam-
biatore di calore, in cui può essere variata la
superficie di trasmissione del calore, ossia il
livello dell'acqua secondaria che è attraversata
dal circuito primario. Le barre di controllo, e
di conseguenza la potenza erogata dal reattore,
sono regolate in maniera da mantenere costante
la pressione del vapore primario. La pressione
del vapore secondario è regolata variando la
superficie di trasmissione del calore. La diffi-
coltà di progettazione di un simile scambiatore
non fa di questo sistema il più sconsigliabile.
Il secondo tipo (fig. 7) è senz'altro vantaggioso
dal punto di vista del reattore, tuttavia richiede
una turbina ed apparecchiature relative allo
scambiatore di calore tali da operare in modo
soddisfacente in un intervallo di pressione piut-
tosto ampio, cioè da 600 psi a 900 psi, ossia
da circa 41 a 61 atm rispettivamente. In questo
sistema le barre di controllo sono regolate in
maniera da mantenere costante la pressione del
vapore primario, riducendo così la possibilità di
perturbazioni nella reattività. La superficie di
trasmissione del calore nello scambiatore rimane
costante, mentre il circuito del vapore seconda-
rio libera l'energia immagazzinata con l'aumen-
tare del carico alla turbina e l'assorbe in caso
contrario.
Lo schema rappresentato in fig. 8 è invece con-
veniente dal punto di vista della turbina ed in
generale del macchinario del circuito secondario,
in quanto esso è meno dispendioso e più facile
da calcolare se la pressione del vapore secon-
dario è mantenuta costante. Tale sistema è pro-
gettato in maniera che le barre di controllo, e
di conseguenza il livello di potenza del reattore,
sono difatti regolate così da mantenere costante
la pressione del vapore secondario. Questo si-
stema può essere cinematicamente meno stabile del
precedente. Altro svantaggio è dovuto al fatto
che mentre nel caso di carichi maggiori il cir-
cuito primario richiede calore addizionale, co-
stringendo il reattore ad affaticamento, quando
invece il carico diminuisce l'energia termica
immagazzinata nel circuito primario deve essere
liberata, causando non semplici problemi.
Stabilito il sistema più conveniente, la potenza
erogata dal reattore potrà essere variata dal
5 al 100 % della potenza di normale esercizio
mediante controllo automatico. Il sistema che
meglio risponderebbe allo scopo è quello basato
sulla pressione del vapore primario costante e
del vapore secondario variabile. Questo sistema
di controllo è interamente elettrico. Un trasdut-
tore di pressione sulla tubatura del vapore se-
condario trasmette un segnale ad un rivelatore,
che lo raffronta ad un valore della pressione
secondaria già stabilito e regolabile a mano.
Ogni differenza, in eccesso od in difetto, è tra-
smessa ad un apparecchio di controllo della
pressione, il cui segnale d'uscita determina il
conseguente valore della pressione del vapore
primario. La pressione reale del vapore nel
circuito primario è direttamente misurata con
un trasduttore, ed il segnale d'uscita è mandato
ad un dispositivo che lo raffronta al valore più
sopra indirettamente ottenuto. Questa nuova
differenza è trasmessa ancora ad un altro ap-