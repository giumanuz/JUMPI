La Commissione per l'Energia Atomica (AEC) e la Maritime Administration (MA) del Ministero del Commercio degli Stati Uniti annunciarono nel marzo del 1958 che la George G. Sharp, Inc., in qualità di architetti navali, e la General Electric Company, esperta della parte nucleare, erano state selezionate per studiare la conversione, da convenzionale a nucleare, della petroliera American Explorer del tipo T-5 di 2500 DWT (portata lorda) capace di un carico di 20.000 barili, progettata per una velocità normale di 20 nodi e 20.000 SHP (cavalli asse). Dopo il varo, la DATE avrebbe deciso il tipo di apparato propulsore. Tuttavia, il Congresso Americano rigettò una prima richiesta di fondi, pari a 7.1 milioni di dollari per il reattore, e una spesa di 9 milioni di dollari per la conversione dello scafo. Bocciata questa proposta per mancanza di fondi federali, la AEC-MA sta ora curando il progetto per una petroliera nucleare di 60-80.000 tonnellate. Si prevede che lo studio economico relativo a una nave di maggiore tonnellaggio possa risultare più allettante anche per gli amministratori governativi e che finalmente quei piani e programmi suggeriti sin dal lontano 7 novembre 1955 possano prendere consistenza. 
Si può affermare che il tipo di reattore oggi più vantaggioso ed immediatamente applicabile è quello ad acqua ad ebollizione, che presenta vantaggi rispetto al reattore ad acqua pressurizzata (PWR) sia per la sua realizzazione e autocontrollo che per il costo relativo. È difficile confrontare i due sistemi poiché il BWR (boiling water reactor) consente, a partire dall'EBWR (experimental boiling water reactor) che sta dando risultati sorprendenti ad Argonne, l'uso di cicli di diversa concezione. Il BWR, come inteso nei diversi progetti dell'industria americana, può essere di diversi tipi: a cielo diretto, a cielo indiretto, a cielo duale con vaporizzazione secondaria per espansione. 
Un reattore ad acqua ad ebollizione può funzionare con acqua naturale o pesante, con moderatore a livello costante o variabile, con circolazione naturale o forzata, con uranio o ossido di uranio di vario arricchimento e con o senza surriscaldatore. Il primo reattore ad acqua ad ebollizione considerato per la propulsione nucleare di una petroliera fu presentato sotto forma di progetto dall'AMF Atomics, Inc., alla Maritime Administration per rappresentare l'apparato motore di una petroliera della classe W. Alton Jones di 60.000 DWT. 
Il reattore ad acqua ad ebollizione proposto per la nave da 38.000 DWT consiste in un ciclo indiretto, dove la parte primaria contiene il vapore saturo generato dal reattore, mentre la parte secondaria fornisce vapore non radioattivo alla turbina di propulsione e ai turbogeneratori. Il reattore ha un core nella sua parte centrale, moderato e raffreddato ad acqua naturale, costituito da 5488 barre cilindriche di combustibile suddivise in 112 raggruppamenti. Una miscela di UO2-ThO2 è stata scelta come combustibile per il suo costo vantaggioso, la sua stabilità sotto irradiazioni, la sua inerzia chimica all'acqua e al vapore, la sua isotropia durante il processo di fissionamento e la sua stabilità fino al punto di liquefazione. Alcune barre di controllo sono disposte nel core per regolare l'eccesso di reattività. 
La principale funzione del meccanismo di controllo del reattore è regolare la reattività del materiale variando la posizione delle barre nel core. Il movimento delle barre di controllo è disposto al di fuori del serbatoio del reattore per facilitarne la rimozione, mantenere il flusso del vapore non ostacolato e garantire una maggiore durata del materiale in ambiente di vapore anziché in acqua bollente. Il controllo del sistema BWR non risente delle oscillazioni e delle perturbazioni dovute al movimento della nave, grazie alle caratteristiche intrinseche di autocontrollo del reattore. Il sistema di controllo del BWR deve essere in grado di regolare e mantenere la potenza del reattore in base ai cambiamenti di reattività e alle variazioni delle condizioni di esercizio, garantendo la sicurezza dell'equipaggio e l'efficienza del reattore.