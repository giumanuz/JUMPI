Ernesto N. Rogers

L'evoluzione dell'architettura

Risposta al custode dei frigidaires

Ci sono sensazioni che uno non riesce a cavarsi di dosso: come quella

proustiana di certi odori connessi con certi pensieri. Così leggendo l'ar-

ticolo di Mr. Banham apparso su Architectural Review, non posso evi-

tare che affiori alla mia memoria lo spiritoso ma decadente « Pub » in

stile vittoriano con le teche degli « stuffed fishes » e tutti gli altri am-

mennicoli di prammatica, ricostruito nella cantina della sede della ri-

vista inglese: un modo di ricuperare la storia traverso le rappresenta-

zioni di una determinata società; d'indulgervi meticolosamente fino alla

consumazione del suo gusto nei più reconditi, polverosi e perfino più

condannevoli esemplari.

E' probabile che questo « Pub » indichi solo il limite negativo di un

atteggiamento culturale nel quale la rivista ha assunto un impegno con

intelligenza e serietà incomparabili ma è chiaro che ogni battaglia con-

dotta con tanta insistenza debba coinvolgere, all'estremo, qualche va-

lore critico prima che questo sia interamente chiarito.

Sarebbe ingeneroso credere che, per gli errori possibili o per quelli

già riscontrabili, tutta l'azione sia da condannare e si dicesse addirittura

che i responsabili siano del tutto dimentichi di altri problemi, ancor

più significativi alla formazione della coscienza architettonica contem-

poranea.

Architectural Review e Casabella sono, dal punto di vista culturale, le

riviste più engagées del mondo: le più audaci e, per conseguenza, le

più esposte; si potrà accettare o rifiutare alcune delle loro posizioni, ma

nessuno che le esamini con apertura vorrà negare che entrambe con-

tribuiscono validamente con l'apporto di scoperte critiche, di approfon-

dimenti, di proposte a una più valida problematica dell'architettura at-

tuale: rompendo gli schemi del formalismo modernistico.

Vorrei che chi parla di noi e dell'architettura italiana usasse un lin-

guaggio altrettanto rispettoso, non prendesse lucciole per lanterne, non

mischiasse le carte in tavola, non si accontentasse di affermazioni im-

provvisate e, comunque, superficiali e sbrigative.

Dispiace perciò che proprio la rivista per la quale abbiamo dimostrato

tanto rispetto da dedicarle persino un saggio (Matilde Baffa, « L'ar-

chitettura al vaglio di una rivista inglese », Casabella n. 220) ospiti

un editoriale come quello di Mr. Banham Neoliberty - La ritirata ita-

liana dall'architettura moderna.

L'editoriale non può essere considerato alla stregua di qualsiasi altro

articolo, in quanto gli si dà, per consuetudine, il significato di esprimere

la voce responsabile; è il testo dove le convinzioni di una rivista acqui-

stano ufficialità.

Evidentemente Mr. Banham, dimentico dell'ambiente nel quale opera,

crede di accusare coloro che hanno considerato « i monumenti dell'Art

Nouveau, che ancora restano, in un modo così dettagliato da lasciar adito

al sospetto che si tratti di qualcosa di più che un interesse meramente

storico: generalmente le opere di Gaudi, Sullivan, D'Aronco, Horta e

la Scuola Viennese sono state descritte ed illustrate fino al punto di

pubblicarne i disegni originali e le illustrazioni a colori degli stessi, ac-

compagnati da testi non tanto illustrativi ed esplicativi quanto elogativi

e retorici ». Se gli articoli sono retorici, abbiamo torto, come avremmo

torto, ad esempio, se avessimo scritto ciò che si legge nell'editoriale de

L'Architettura (n. 37, novembre 1958, p. 439): « Il razionalismo, in-

cendiato nella metamorfosi prodigiosa di Ronchamp, commette qui il

suo suicidio sottile, virtuoso, estenuato: a 72 anni, Mies van der Rohe

ha chiuso la partita. Da questo dato bisogna partire per giudicare i vari

problemi del linguaggio contemporaneo: l'ispirazione al Liberty, il for-

malismo della scuola milanese, la perplessa ricerca di Scarpa e il bru-

talismo di D'Olivo, la geniale empiria di Gardella a Venezia. Spunti,

tentativi, esperimenti tutti discutibili ma vivi, attuali, indicativi di una

possibilità di rilancio dell'architettura moderna. Reso l'ossequio dovuto

a Mies nel lucente mausoleo del razionalismo, andiamo a bere con que-

sti amici tanto meno perfetti e rispettabili, talora edonisti e scapestrati,

ma che almeno hanno l'ardire di continuare una tradizione che fu fino

a ieri di Mies, quella dell'anti-conformismo ».

Per noi invece il Movimento Moderno non è morto affatto: la nostra

modernità è proprio nel portare avanti la tradizione dei Maestri (s'in-

tende, compresa quella di Wright). Ma di essere sensibili al bello (e

non solo al valore documentario) in alcune manifestazioni che non si

apprezzavano più abbastanza, è certo cosa che ci fa onore. E così ci fa

onore di aver storicizzato e attualizzato certi valori che erano stati la-

sciati in sospeso dalla necessità di altre lotte.

Mr. Banham si illude di aver trovato (probabilmente nei cassetti pol-

verosi di quei mobili vittoriani) la chiave magica con la quale apre le

saracinesche della storia dove capita per farne deviare il flusso nei pro-

pri personali allevamenti di murene pronte a dissanguarvi.

Si direbbe che per lui sia più giustificato usare una vecchia Ford piut-

tosto che un cavallo; perché la Ford viene dopo la rivoluzione mac-

chinistica, mentre il cavallo è ovviamente prima: questo paragone si

potrebbe desumere dall'impostazione convenzionale di tutto l'articolo

dove si sostiene che, imitazione per imitazione, sono più accettabili que-

gli architetti che oggi si rifanno a de Stijl che non coloro che assu-

mono il Liberty perché quello « costituisce almeno un ritorno a forme

create dopo la linea di demarcazione » tra la nostra epoca e un pas-

sato ormai finito. In altre parole è meglio rubare cinque lire che dieci.

Tante volte ho ripetuto che « formalismo è qualsiasi uso di forme non

assimilate: le antiche, le contemporanee, le colte o le spontanee » (Ca-

sabella n. 202). Al contrario il ripercorrimento critico, meditato, della

tradizione storica è utile per un artista quando egli si rifiuta di accettare

in maniera meccanica una certa tematica. Per Mr. Banham invece il

determinismo delle forme secondo un'astratta linea di sviluppo sembra

tenere luogo al concetto di storia.

Da qui la sua attitudine ad impartire assoluzioni e scomuniche che

possono solo mummificare la realtà.

Né meno rifiutabile è il suo sistema di innalzare la vostra povera per-

sona tanto in alto da farvi vacillare, per buttarvi poi così in basso da

rendervi irriconoscibili.

E anche uno come me che, per coerenza con i suoi principii della libertà

d'opinione, è pronto a meditare su qualsiasi critica, non è disposto a

subire quella che sia, come questa, inconseguente non solo nella va-

lutazione dei fatti, ma perfino nell'esposizione dei medesimi che richie-

derebbero un'informazione ben più precisa e soprattutto una citazione

più corretta.

Personalmente non mi lusinga abbastanza di essere qualificato come la

« figura mitica dell'architettura europea tra il 1940 e il 1950 » se poi

mi si considera uno dei responsabili (con Belgiojoso e Peressutti) di

aver allestito a Londra nel 1958 la sezione italiana dell'Industrial

Design (con opere di Albini e altri eccellenti colleghi) « che era poco

più d'un peana al gusto borghese di Milano nelle sue manifestazioni

più disgustose e codarde ».

Ho risposto perché, malgrado tutto (e certo per l'autorità della rivista

che lo ospita), l'articolo trattando con tanta prosopopea delle cose ita-

liane ha fatto un certo scalpore da noi; ho risposto perché sono il grande

condannato e perché con me sono citati i miei due soci; perché è neces-

sario districare il discorso da un pregiudizio nominalistico, quello del

Neoliberty, col quale secondo la estemporanea classificatoria tipica del

Banham si accomunano architetti di varia età, responsabilità e tendenza

e infine, perché, ammessa l'estensione del titolo, si dovrebbe includere

in esso tutti coloro che tentano di evadere da quel che vorrei chiamare

col nome che gli spetta e cioè il conformismo e il formalismo: il si-

lenzio ad esempio su un Gardella, un Ridolfi, un Michelucci, un Al-

bini, un Samonà, ingenera confusione nella già grande confusione delle

cose dette. Rispondo perché non voglio che mi si accusi di parti che

non abbiamo preso. Infine, rispondo perché confutando le affermazioni

altrui, spero di far capire che non mi cullo nel « tout va très bien

madame la marquise », e anzi mi preoccupo, almeno quanto Mr. Ban-

ham, per un certo andazzo pericoloso dell'architettura italiana all'ana-

lisi del quale non intendo di sottrarmi per quel che concerne la mia

responsabilità di artista, di critico o di docente.

Mr. Banham si dichiara deluso perché nel dopoguerra aveva riposto mol-

te speranze in noi (in noi milanesi soprattutto), avendo addirittura

creato un mito per collocarci.

Ma chi concretizza, per lui, le « illusioni »? qualche architetto romano:

Moretti e Vagnetti. Il primo in particolare. Egli stesso, prevedendo la

nostra reazione, afferma che per parte nostra avremmo reagito a que-

sta sua interpretazione. Infatti è evidente che il formalismo abile ma

velleitario non solo non è indicativo delle supposte mete non raggiunte

da noi, ma nega i presupposti teorici e soprattutto morali della nostra

lotta la quale rifugge dall'estetismo e dal gioco intellettualistico.

Quanto alle opere dei giovani architetti: della Aulenti, del gruppo

novarese Gregotti, Meneghetti, Stoppino, nonché di Gabetti e Isola,

non è vero che Casabella le abbia pubblicate « con l'evidente appro-

vazione direttoriale » perché se è ovvio che nulla appare su questa

rivista che non abbia il mio consenso in quanto alla stampa, ho aper-

tamente manifestato la mia critica proprio sul valore tendenziale e

finalistico di questi prodotti, limitandomi a considerarli dei significa-

tivi esempi di alcuni giovani assai intelligenti per reagire al formalismo

modernistico.

Se poi si volesse imputare loro di essersi lasciati guidare, dopo un giu-

sto impulso, da una polemica negativa oltre che da un'altrettanto ne-

cessaria azione di rielaborazione positiva, ciò corrisponderebbe esatta-

mente al mio pensiero espresso in Casabella n. 215 (« Continuità o

crisi? »). 
crisi?
crisi? »).
75.0%

Ma non è ciò che Mr. Banham sostiene facendo uno stralcio tanto im-

preciso quanto infedele anche dell'articolo di Aldo Rossi « Il passato e

il presente nella nuova architettura » che, con chiarezza e onestà, critica

i suoi amici proprio là dove il Banham lo fa apparire come una specie

di demagogo dello spirito borghese.

D'altronde proprio in quello stesso numero di Casabella n. 219 Aldo

Rossi (« Una critica che respingiamo »), criticando il libro di Hans 
Rossi Una critica che respingiamo: criticando il libro di Hans
Rossi (« Una critica che respingiamo »), criticando il libro di Hans
93.8%

Sedlmayr contro l'arte moderna, sottolineava, interpretando una posi-

zione diffusa tra i giovani in Italia, la differenza tra una critica rea-

zionaria e una critica progressiva al Movimento Moderno: « Il rifiuto

dei valori del mondo moderno implica necessariamente una nuova bar-

barie poiché in ogni caso oggi non è possibile prescindere da quanto ha

caratterizzato l'Europa di questi ultimi anni ... In sostanza il motivo di

dissenso decisivo è ancora questo: che questo tipo di critica non indica

una prospettiva di sviluppo, un'alternativa nella cultura moderna, ma

si pone come negazione della cultura moderna ».

Ogni alternativa o sviluppo che noi abbiamo sostenuto è sempre stato

nella cultura moderna e per questo il nostro compito è faticoso e difficile.

Perché il Banham che vuol fare l'esperto di cose italiane non ha cercato

di leggere meglio e di più invece di insistere sulle sue definizioni dei

« milanesi » e dei « torinesi » che sanno troppo di luogo comune? 
milanesi e dei torinesi che sanno troppo di luogo comune?
« milanesi » e dei « torinesi » che sanno troppo di luogo comune?
93.4%

Né Gabetti-Isola e gli altri sono la stessa cosa perché se la definizione

di Neoliberty può applicarsi alla Bottega di Erasmo (e ad altri prodotti

che qua e là spuntano per l'Italia, dovuti ad altri giovani), essa si ap-

plicherebbe, solo se inutilmente distorta, ai diversi gruppi le cui no-

stalgie più che al Liberty vanno, caso mai, all'espressionismo olandese

(per l'Aulenti) o all'eclettismo boitiano e berlaghiano (per Gregotti e

soci). Quanto alle opere della « Cooperativa Architetti e Ingegneri di

Reggio Emilia », non sono Neoliberty affatto e potrebbero quasi essere

prese come esempi di « current architecture ». 
prese come esempi di current architecture
prese come esempi di « current architecture ».
94.3%

Neppure Figini e Pollini sono Neoliberty: è ovvio, anche quando in-

dulgono in una ricerca naturalistica. Se non fossi indotto alla polemica

dal suo tono, troverei qualche utilità nell'allarme lanciato dal Banham,

ma quel poco di sano che si può reperire nelle sue osservazioni e che

potrebbe essere facilmente condiviso - almeno come indicazioni di

motivi da approfondire - finisce col corrompersi nella tortuosità del

discorso tanto che l'accusa generalizzata contro le manifestazioni più

recenti travalica il Movimento Moderno non solo italiano ma, sve-

lando una così coriacea incomprensione di tanti eventi fondamentali,

coinvolge l'ampia possibilità di sviluppo di tutta la storia internazionale.

A dargli retta, nell'architettura moderna italiana « era più facile sen-

tire l'influenza sotterranea di Marinetti (riconosciuto in tutte lettere

da Sartoris come Santo protettore del movimento) ».

Ma che importa a noi che lo dica Sartoris? Uno che ha poca acutezza

nel guardare, deforma ogni cosa che vede: « Il moderno lo si praticava

come uno stile perché non lo si poteva praticare come una disciplina:

6 
<Line not found>
<Line not found>
0.0%

